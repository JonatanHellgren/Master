Du anger referenser felaktigt i slutet av meningar. Att skriva ”…the Agent OpenAI (2018).” duger inte, utan det behöver heta antingen ”…the Agent (OpenAI, 2018).” eller ”the agent; see OpenAI (2018).”. Att bygga in referensen i själva meningsbyggnaden går också, som i ”as described in Schulman et al. (2017)”.

 

Figur 2.1 (bildtexten) och Definition 2.1.1 motsäger varandra, för enligt Figur 2.1 bestämmer agenten sin action efter att den får sin belöning, men enligt Definition 2.1.1 beror belöningen på vilken action som tas.

- R ger r_{t+1}

 

Du behöver visa mer formellt vad O och Z gör i Definition 2.1.2. Visst innebär Z en inskränkning i hur T får se ut?

 
Om du skall nämna “the frame problem” bör du kort tala om vad det är, samt också vari sambandet med side effects består. Som det nu ser ut väntar sig läsaren att meningen ”Each action can have…” är (början på) en förklaring av dessa saker, men så verkar inte vara fallet (väl?).

 

Nu kommer jag inte ihåg vad du skrivit i introduktionen, men någonstans behöver förklaras varför side effects och impact measurements är relevant för AI alignment. Om du redan gjort det i introduktionen behöver du inte upprepa det här, men en kort påminnelse/bakåthänvisning vore på sin plats.

 

”V_x(s) is the value of state s according to x”. Vadå “according to x”? Vad är x?

 

”f is a function for summarizing the value difference”. Vad använder man för f här, konkret? Jag tänker att om f är linjär så behövs den strängt taget inte utan kan inkorporeras i vikterna w_x, och om den är ickelinjär skulle jag vilja backa till meningen ”A deviation measure … outputs a value” och protestera mot ordet ”value” eftersom du här pga f:s ickelinjaritet använder det i en bredare betydelse än tidigare.

 

”to the easier task of…”. Är det uppenbart att detta alltid är lättare, eller är det helt enkelt ett antagande?

 

”Now, this approach does not automatically avoid interference behavior.” En förklaring (typ något enkelt exempel) kanske är till hjälp här? Plus en förklaring till varför den lösning som antyds i nästa mening ”Therefore the authors proposed…” verkligen är en lösning.  
